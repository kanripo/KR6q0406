#-*- mode: mandoku-view; -*-
#+DATE: 2015-08-30 21:51:23.161275
#+TITLE: 牧雲和尚七會語錄
#+PROPERTY: CBETA_ID J26nB184
#+PROPERTY: ID KR6q0406
#+PROPERTY: SOURCE Jiaxing Canon Vol. 26, No. B184
#+PROPERTY: VOL 26
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0406_J_005-0561b> 
#+PROPERTY: JUAN 5

 牧雲和尚七會餘錄卷之五¶
姑蘇西華山秀峰寺門人(行瑋)等編¶

偈(中)¶

送達本老禪之吳門緣幹(本於天童山搬柴聞虎聲有省)¶

#+BEGIN_VERSE
「　生長汾陽不識獅子天童山中卻驚老虎北方人解¶南方話年老行腳不肯罷六月曾登銅井山汗流浹¶背不憚艱扁舟隨我煙村住端謹過於後生輩明月¶蘆花共飽看緊峭草鞋知進退轟轟曾搆古南機棒¶頭指點千日輝一挨一拶不肯放卓然是個老闍黎¶新春思欲吳門去乞我毫端寫山偈直須斬斷葛藤¶窠提起風前那一句
#+END_VERSE
」¶

智穎上座結茆鶴湖乞語究竟¶

#+BEGIN_VERSE
「　本色道人本分中有甚究竟不究竟手眼從來自遍¶身東倒西擂無欠剩知至至之踏水尋源知終終之¶登山到頂群居獨處如無忽一念萬年頭尾正所以¶佛法無多子久長難得人大器皆晚成好手不張名¶懸崖撒手絕疏親萬卉千葩爛熳春
#+END_VERSE
」¶

梅溪解制書授諸子(六首)¶

#+BEGIN_VERSE
「　嘗遍諸方五味禪衲衣高捲水雲邊而今煩作如來¶使直向虛空駕鐵船
#+END_VERSE
」¶

#+BEGIN_VERSE
「　雪中獨立問心安撒手懸崖命已棄爭似一塵無動¶著春寒秋熱不相謾
#+END_VERSE
」¶

#+BEGIN_VERSE
「　佛祖單傳向上著嬰須大器乃堪承冷灰放出通身¶燄便續靈山照夜燈(右雪丆首座)
#+END_VERSE
」¶

#+BEGIN_VERSE
「　頂門正眼極圓明廓地恢天本現成直下一槌槌瞎¶了濟宗之道始方行(圓明經耶)
#+END_VERSE
」¶

#+BEGIN_VERSE
「　濟北家風不等閒大機大用一麤拳而今此調南來¶也獨坐孤峰唱別傳(南音書記)
#+END_VERSE
」¶

#+BEGIN_VERSE
「　完卻衲僧一段事白牛露地正翻身四蹄踏倒人何¶數擺尾搖頭入我門(完白維那)
#+END_VERSE
」
<pb:KR6q0406_J_005-0561c>¶

示秀林知客¶

#+BEGIN_VERSE
「　枝葉全無真實在一株秀起便為林菁蔥誰謂無人¶採郢匠經過不外尋
#+END_VERSE
」¶

送南音書記武林結茆¶

#+BEGIN_VERSE
「　吾今退步因多病佛法從教自爛陳送子住山情眷¶眷須歸棒下作奇人
#+END_VERSE
」¶

送可生禪人省親(三首)¶

#+BEGIN_VERSE
「　六尺堂堂稟最靈此生來處要分明春風送上新安¶路一片依依望母情
#+END_VERSE
」¶

二¶

#+BEGIN_VERSE
「　露地風燈不久停茫茫苦海少人惺好將諸佛菩提¶路勸取雙親及早行
#+END_VERSE
」¶

三¶

#+BEGIN_VERSE
「　青山過了復青山髮鬢人生亦易斑歸到家鄉謾留¶戀參禪最是始終難
#+END_VERSE
」¶

送識得知客住靜¶

#+BEGIN_VERSE
「　住村須辦住山心量力知時要歲深本有一樁衣線¶事口生白醭待知音
#+END_VERSE
」¶

送梵白孫歸鹿城¶

#+BEGIN_VERSE
「　具足清白梵行相可中何處立纖塵會須撒手懸崖¶上觸處原無第二人
#+END_VERSE
」¶

送道沖禪人回粵¶

#+BEGIN_VERSE
「　黃梅暗渡江衣缽何曾付六祖賣柴翁本來佛不做
#+END_VERSE
」¶

二¶

#+BEGIN_VERSE
「　汝是嶺南人因甚無佛性會得轉一語菩提無少剩
#+END_VERSE
」¶

示不我維那¶

#+BEGIN_VERSE
「　十方世界總無餘椎下分明自不知此去吳山芳草¶綠謾將腳板等閒拘
#+END_VERSE
」¶

示在垣真士¶

#+BEGIN_VERSE
「　化胡成佛出函關象帝之先作麼參忽地春梅來撲
<pb:KR6q0406_J_005-0562a>¶鼻前三三是後三三
#+END_VERSE
」¶

示碧惺新戒¶

#+BEGIN_VERSE
「　頓悟心源開寶藏金剛心地乃家珍要須日用惺惺¶去聲色樅然不染塵
#+END_VERSE
」¶

示子凝新戒¶

#+BEGIN_VERSE
「　父母未生前正體堂堂獨露甚凝壑而今寶戒當頭¶領佛祖超然在兩肩
#+END_VERSE
」¶

示智餘禪人¶

#+BEGIN_VERSE
「　聖凡無欠亦無餘三十烏藤未放渠要得通身都打¶徹好來伴我白雲居
#+END_VERSE
」¶

金粟寺獨桑鼓¶

#+BEGIN_VERSE
「　直下無心木一橛牛皮鞔卻掛當軒打動五湖雲水¶到圓音依舊落桑村
#+END_VERSE
」¶

拈鳥窠公案示侍者¶

#+BEGIN_VERSE
「　布毛吹起了無多佛法諸方可奈何雨過六橋山色¶好綠陰處處是笙歌
#+END_VERSE
」¶

中輝上座養母¶

#+BEGIN_VERSE
「　子從母出母依子立子母分明大事了畢
#+END_VERSE
」¶

示慈慧覺明二禪人行食¶

#+BEGIN_VERSE
「　缽裏飯桶裏水塵塵三昧拈來是跛腳阿師胡亂荅¶匝地清風今未已本覺妙明超語言以慈修身入佛¶慧我不我你不你廝結眉毛扯不開拍手呵呵同堂¶共住一朝桶底撲落脫兩手依先只十指
#+END_VERSE
」¶

送新戒(三首)¶

#+BEGIN_VERSE
「　善來菩薩子為眾莫辭勞放下身心去金剛戒始牢
#+END_VERSE
」¶

二¶

#+BEGIN_VERSE
「　一登菩薩地發願轉食輪食等法亦等維摩開施門
#+END_VERSE
」¶

三¶

#+BEGIN_VERSE
「　我授汝戒汝刻我錄法印宣傳戒香芬馥如實用心¶菩薩行熟
#+END_VERSE
」
<pb:KR6q0406_J_005-0562b>¶

示徒刊錄(二首)¶

#+BEGIN_VERSE
「　古南有言句願與人貶剝不知誰對頭肯將來入木
#+END_VERSE
」¶

二¶

#+BEGIN_VERSE
「　吾宗了無元字腳直指當人明己躬文彩已彰瞞不¶得一憑印板上流通
#+END_VERSE
」¶

化茶¶

#+BEGIN_VERSE
「　趙州茶與徑山茶滋味分明在齒牙要使往來俱到¶口何辭採摘入煙霞
#+END_VERSE
」¶

化禪帳(三首)¶

#+BEGIN_VERSE
「　六月坐禪赤卻膊蚊蟲口口要咬著思量討個護身¶符特教普化搖鈴鐸
#+END_VERSE
」¶

又¶

#+BEGIN_VERSE
「　六月坐禪床蚊蟲嘴似鎗何人能蓋覆赤體露堂堂
#+END_VERSE
」¶

又¶

#+BEGIN_VERSE
「　六月有蚊蟲咬人鮮血紅夜問難睡著遮護仗檀翁
#+END_VERSE
」¶

化蓆¶

#+BEGIN_VERSE
「　安坐不思量打眠缺不得摸著枕頭時暗地眼睛突
#+END_VERSE
」¶

古南送化士(五首)¶

#+BEGIN_VERSE
「　叢林古制育英材選佛場看赤手開日用明明七件¶事要從檀越信心來
#+END_VERSE
」¶

又¶

#+BEGIN_VERSE
「　昏昏長夜莫能醒佛法真如照世燈點出當人頂門¶眼依前日午打三更
#+END_VERSE
」¶

又¶

#+BEGIN_VERSE
「　僧家乞食佛家風米飯原來體一同齋得眾僧軀命¶飽長連床上悟心宗
#+END_VERSE
」¶

又¶

#+BEGIN_VERSE
「　肚饑要喫飯出世要參禪都來最緊事普請各爭先
#+END_VERSE
」¶

又¶

#+BEGIN_VERSE
「　五穀皆養人米好麥亦好莫分前後時只要肚皮飽
#+END_VERSE
」
<pb:KR6q0406_J_005-0562c>¶

送知浴(六首)¶

#+BEGIN_VERSE
「　時燒香水剔明燈輔弼禪林道業成如是因還如是¶果共登離垢法王城
#+END_VERSE
」¶

又¶

#+BEGIN_VERSE
「　一冬過了一冬來湯舖乘時又要開浴主腳忙心喫¶緊堂中燈燭灶中柴
#+END_VERSE
」¶

又¶

#+BEGIN_VERSE
「　六月禪和要聚頭堂中打坐汗交流浴池有水能燒¶熱一任來牽水牯牛
#+END_VERSE
」¶

又¶

#+BEGIN_VERSE
「　脊梁豎起一堆人禪未參時汗遍身專待檀那來出¶手一番揩洗一番新
#+END_VERSE
」¶

又¶

#+BEGIN_VERSE
「　叢林實行無過浴頭日間燒水夜裏添油物物要備¶色色要周事眾如意調己和柔莫嫌絡索須善機籌¶積木架屋聚毛成毬泥多佛大法海優游
#+END_VERSE
」¶

又¶

#+BEGIN_VERSE
「　古人入浴根塵脫勺水原來有大功舊案只今重舉¶起無邊香海一毛通
#+END_VERSE
」¶

興福送知浴(二首)¶

#+BEGIN_VERSE
「　宏開罏鞴白雲邊五百師僧夜坐禪露柱怕人親撞¶著要燃法炬焰沖天
#+END_VERSE
」¶

又¶

#+BEGIN_VERSE
「　一燈點起滿堂紅衲子堆堆瞌睡濃忽地醒來天大¶曉新羅原在海門東
#+END_VERSE
」¶

鶴林送知浴(三首)¶

#+BEGIN_VERSE
「　玄素禪師古道場鶴林兩字落諸方只愁夏制雲來¶集知浴先思作主張
#+END_VERSE
」¶

又(示自信)¶

#+BEGIN_VERSE
「　祖庭寥落已多年雲水重來共坐禪冷暖自知還自
<pb:KR6q0406_J_005-0563a>¶信冬來池水要薪燃
#+END_VERSE
」¶

又(示拂石)¶

#+BEGIN_VERSE
「　一片石頭勤拂拭三冬知浴定完成山僧多病慵開¶口兩句伽陀送汝行
#+END_VERSE
」¶

破山寺化普同塔(二首)¶

#+BEGIN_VERSE
「　齊梁香火梵王宮雪頂龐眉此寄蹤老病告終無著¶處巍然石塔冷松風
#+END_VERSE
」¶

二¶

#+BEGIN_VERSE
「　丘原同一體生死事茫茫石塔青山裏緇門別有長
#+END_VERSE
」¶

真如寺化建韋天殿¶

#+BEGIN_VERSE
「　有佛從來有護神三洲處處現全身自家頭上今無¶瓦提杵何妨去化人
#+END_VERSE
」¶

烏鎮密印寺化莊嚴藏經¶

#+BEGIN_VERSE
「　藏經雖印不成褁佛法分明自掩藏若有智人能重¶法牙籤錦軸一時裝
#+END_VERSE
」¶

題住山卷¶

#+BEGIN_VERSE
「　山中寂靜好修行柴水開門又現成但得鍋中常有¶米出家何苦世途行
#+END_VERSE
」¶

文休禪人造栴檀像歸供五臺¶

#+BEGIN_VERSE
「　南方造佛化栴檀歸到臺山路萬盤兩處分身原一¶佛行人莫作去來看
#+END_VERSE
」¶

嘉善重修祖燈菴¶

#+BEGIN_VERSE
「　祖燈一點寄於僧菴廢僧來不識名劃地布金逢長¶者重教瓦礫放光明
#+END_VERSE
」¶

海印菴建法華期¶

#+BEGIN_VERSE
「　眉光一道覆三千妙法華經覿面宣信得己身同佛¶體珊瑚舌上長青蓮
#+END_VERSE
」¶

海鹽普淨菴化齋田¶

#+BEGIN_VERSE
「　莫怪僧家要化田開成舖子接高賢缽盂上門來¶也沒飯如何結得緣
#+END_VERSE
」
<pb:KR6q0406_J_005-0563b>¶

盛澤圓音戒子修造大悲菴接眾¶

#+BEGIN_VERSE
「　大悲菩薩無華屋先化檀那蓋覆他要普慈心超水¶族西邊更築放生河
#+END_VERSE
」¶

又¶

#+BEGIN_VERSE
「　空手齋僧水蕩邊今秋喜得是豐年溪南溪北諸檀¶越只化齋糧不化田
#+END_VERSE
」¶

常熟城南道信聚長生米飯僧¶

#+BEGIN_VERSE
「　世事奔波沒了期思量出世得便宜福田要下人天¶種減口齋僧趁早為
#+END_VERSE
」¶

西華求名禪人募修萬佛塔¶

#+BEGIN_VERSE
「　巍巍寶塔湖邊上歲久年深塔縫開好化萬人修萬¶佛將來同見萬如來
#+END_VERSE
」¶

天童送化士(七首)¶

#+BEGIN_VERSE
「　祖庭開闢萬山中衲子爭趨濟北風白棒打來渾不¶飽生機別出問龐翁
#+END_VERSE
」¶

#+BEGIN_VERSE
「　草鞋似虎杖如龍千里腰包入萬松腳下未將泥水¶淨肚皮先聽打齋鐘
#+END_VERSE
」¶

#+BEGIN_VERSE
「　十方同聚學無為柴水山中幸不虧只有廬陵米無¶價要從山外覓相知
#+END_VERSE
」¶

#+BEGIN_VERSE
「　橫身鬧市作生涯千古叢林愛作家鐵石身心真為¶眾自然相應有胡笳
#+END_VERSE
」¶

#+BEGIN_VERSE
「　冬藏全望在秋收滿載歸來納疏頭舁飯僧堂高叫¶喚山僧便學老金牛
#+END_VERSE
」¶

#+BEGIN_VERSE
「　拈提九帶并三玄急切須參粥飯禪無角鐵牛充水¶草飽齁齁地任橫眠
#+END_VERSE
」¶

#+BEGIN_VERSE
「　四悉檀開手眼親紅塵浩浩有奇人驀然賓主相逢¶著唱出祇園一段春
#+END_VERSE
」¶

天童送知浴(二首示平巖侍者)¶

#+BEGIN_VERSE
「　冬間知浴定于春協力還須左右人莫待三呼始相¶應知音一遇便翻身
#+END_VERSE
」
<pb:KR6q0406_J_005-0563c>¶

#+BEGIN_VERSE
「　南北奔忙費草鞋叢林知浴行無偕山中幸有便宜¶事只化其餘不化柴
#+END_VERSE
」¶

又(送祇園)¶

#+BEGIN_VERSE
「　太白峰頭草木春一年知浴又求新祇園上座出山¶去好化香花結勝因
#+END_VERSE
」¶

天童募燈油¶

#+BEGIN_VERSE
「　殿中羅漢十八個塔院祖師十數尊續了心燈居暗¶地光明流出在檀門
#+END_VERSE
」¶

募鹽¶

#+BEGIN_VERSE
「　新天童一條棒滋味半點無禪流難近傍告報大檀¶那大家著鹽醬
#+END_VERSE
」¶

化蘿蔔¶

#+BEGIN_VERSE
「　鎮州蘿蔔隨地皆有直下將來塞禪和口
#+END_VERSE
」¶

送安慶彭道人¶

#+BEGIN_VERSE
「　天童僧眾雲來集寶藏何人解打開安慶賓寰彭道¶者明春自肯入山來
#+END_VERSE
」¶

書化造達澄和尚塔冊¶

#+BEGIN_VERSE
「　衲僧行履聖凡莫測打破羅籠窠臼不立天上天下¶誰能蹤跡表以示人不妨奇特知交契心弟子殫力¶無縫塔子峭巍巍占斷四明山色
#+END_VERSE
」¶

示遠化禪人¶

#+BEGIN_VERSE
「　有生有死有老病環端始末轉無定有大醫王醫此¶病四大本空無實性一切時中要精進遇境逢緣勿¶奔競翻轉念頭放端正諸佛教敕必隨順一箇話頭¶為把柄上下放空凡與聖撒手懸崖拼性命絕後再¶甦何快慶幻化空身即法身生來死去那伽定
#+END_VERSE
」¶

古南贈道侶(十六首)¶

#+BEGIN_VERSE
「　拄策逍遙古院中白頭相對菊花叢寶山誰更他方¶覓信手拈來用不窮(寶山)
#+END_VERSE
」¶

#+BEGIN_VERSE
「　成佛繇來在一心心心何用向西尋村菴亦是蓮花
<pb:KR6q0406_J_005-0564a>¶國瓦礫時時演法音(慈持)
#+END_VERSE
」¶

#+BEGIN_VERSE
「　落魄風塵已有年老來參得祖師禪死生何物能纏¶縛了義心頭自了然(了義)
#+END_VERSE
」¶

#+BEGIN_VERSE
「　如如不動本來身一體痌瘝念此民仁術政看藏佛¶用非關獨飲上池津(體莊)
#+END_VERSE
」¶

#+BEGIN_VERSE
「　人心安靜識天和夫子聞韶致感多誰謂泰階成異¶世鳶飛魚躍古山河(泰華)
#+END_VERSE
」¶

#+BEGIN_VERSE
「　一句彌陀作課程世緣長揖念如冰本源自性天真¶佛任運從稱有髮僧(扱宇)
#+END_VERSE
」¶

#+BEGIN_VERSE
「　碧眼西來作指南百川歸海總同參觀光偶向閻浮¶樹萬象森羅一水涵(伯涵)
#+END_VERSE
」¶

#+BEGIN_VERSE
「　好古敏求洙泗老曾提子路要知生生生一著如明¶朗身後身前放腳行(敏生)
#+END_VERSE
」¶

#+BEGIN_VERSE
「　六陽為卦曰純剛體貼天行貴自強直下端倪無處¶覓群龍無首吉非常(六陽)
#+END_VERSE
」¶

#+BEGIN_VERSE
「　從來瑞草生嘉運大抵靈苗結早春心地本來無異¶種一花一葉遮那身(瑞芝)
#+END_VERSE
」¶

#+BEGIN_VERSE
「　水流山峙眼前看不識當人甚處安千丈巖前叉手¶立世間熱鬧了無干(靜巖)
#+END_VERSE
」¶

#+BEGIN_VERSE
「　在昔江西有馬駒英靈踏殺遍寰區風前馳驟能追¶步千里長途未可拘(神駒)
#+END_VERSE
」¶

#+BEGIN_VERSE
「　大人境界普賢知似把平人太煞欺萬行因華彰海¶印人人掌內握全機(萬肇)
#+END_VERSE
」¶

#+BEGIN_VERSE
「　古時天地自嘗新妙淨明心絕點塵日用頭頭休放¶過不須他處更求真(心古)
#+END_VERSE
」¶

#+BEGIN_VERSE
「　不隨有見不觀空二際雙融在此中直下掃開無別¶法當人面目露春風(啟中)
#+END_VERSE
」¶

#+BEGIN_VERSE
「　棒下悲雲不等閒信如天澤沛人間人華等潤皆成¶實法施如斯孰道慳(所潤)
#+END_VERSE
」¶

興化贈禪侶(廿五首)
<pb:KR6q0406_J_005-0564b>¶

#+BEGIN_VERSE
「　結冬西社鬧叢叢智者咸欣入此宗西寺老禪頭髮¶白出城來聽上堂鐘(西寺性宗老宿)
#+END_VERSE
」¶

#+BEGIN_VERSE
「　蒼蒼之色見天根老氏玄玄眾妙門八字打開憑隻¶手斬新域外立乾坤(蒼玄上座)
#+END_VERSE
」¶

#+BEGIN_VERSE
「　人間無水不朝東獨有昭陽水不同晝夜逆流如慧¶士不觀塵境只觀空(慧空上座)
#+END_VERSE
」¶

#+BEGIN_VERSE
「　木鵝劍峽戒舟航灩澦中流不可當此水莫窮何處¶起要從上座一商量(普潤菴岷山上座)
#+END_VERSE
」¶

#+BEGIN_VERSE
「　河水漣兮梵剎邊隔河市井鬧喧闐仰山僧問教思¶想思到無思得一玄(準提菴玄宗上座)
#+END_VERSE
」¶

#+BEGIN_VERSE
「　瞿曇秘藏不思議三德圓明儼似𠁼常樂在中誰受¶用身心鐵石好行持(我淨上人)
#+END_VERSE
」¶

#+BEGIN_VERSE
「　扶桑日出世間明開卻當人兩眼睛有眼不隨明暗¶轉從教日午打三更(旭初上人)
#+END_VERSE
」¶

#+BEGIN_VERSE
「　祖師心印鐵牛機待得文生印已非分付上人收拾¶起春寒破衲任雲飛(印文上人)
#+END_VERSE
」¶

#+BEGIN_VERSE
「　淨几焚香對竺文從頭點畫好區分眼前盡是光明¶藏若個仙人現彩雲(文光上人)
#+END_VERSE
」¶

#+BEGIN_VERSE
「　桃花流水碧山空爛熳枝頭一色紅天地世間元別¶有藏身不必問壺公(問余上人)
#+END_VERSE
」¶

#+BEGIN_VERSE
「　山藏美玉水藏珠秀色時時見步趨撩起衲衣休放¶過板鳴香飯滿磁盂(毓之上人)
#+END_VERSE
」¶

#+BEGIN_VERSE
「　祖師名字挂虛空南嶽山高大地同爾是今人他是¶古草頭何處不春風(懷讓上人)
#+END_VERSE
」¶

#+BEGIN_VERSE
「　露地橫眠有白牛尋常呼喚即回頭南泉無故兜芒¶索浴主牽來笑不休(淨業上人)
#+END_VERSE
」¶

#+BEGIN_VERSE
「　打徹身心本一如始知身外更無餘瞿曇生下英靈¶甚天上人間只有渠(智餘上人)
#+END_VERSE
」¶

#+BEGIN_VERSE
「　九年面壁意深深行到嵩山認少林莫道老胡生性¶野齒門雖缺解安心(嵩野上人)
#+END_VERSE
」
<pb:KR6q0406_J_005-0564c>¶

#+BEGIN_VERSE
「　天邊飛鳥水邊僧至化難逃日月燈一雨夜來春草¶潤郊原望去綠層層(遠化上人)
#+END_VERSE
」¶

#+BEGIN_VERSE
「　飲光尊者空其念舜若多神沒了身翻轉太虛為正¶體黃華翠竹總精神(量虛上人)
#+END_VERSE
」¶

#+BEGIN_VERSE
「　朗月當空問若何清光炯炯照山河忽然月落階前¶黑關外雞鳴放客過(朗然上人)
#+END_VERSE
」¶

#+BEGIN_VERSE
「　頭上分明頂卻天低頭腳下踏方磚修行日用唯真¶實打破虛空只一拳(實修上人)
#+END_VERSE
」¶

#+BEGIN_VERSE
「　戒珠心地好磨瑩日用頭頭合本明試看一輪霜夜¶月千秋萬古照江城(戒月上人)
#+END_VERSE
」¶

#+BEGIN_VERSE
「　喚作如如早變腔文言誰識喪淳龐好看春草池塘¶裏一對鴛鴦不是雙(文如上人)
#+END_VERSE
」¶

#+BEGIN_VERSE
「　西天舉令一何嚴蔥嶺逢人露腳尖萬古長空風月¶在敲門瓦子不須拈(月門上人)
#+END_VERSE
」¶

#+BEGIN_VERSE
「　鼠聲打斷塵勞夢兀兀身心木石同好個路頭能打¶進寒巖春放萬花紅(嬾石監院)
#+END_VERSE
」¶

#+BEGIN_VERSE
「　念佛參禪有甚差東西總是法王家身常精進心平¶等慎勿空空論齒牙(勿逸新戒)
#+END_VERSE
」¶

#+BEGIN_VERSE
「　妙性圓明不滯功有無無處也須空只因念起山河¶異撥轉機輪觸處通(無念老禪)
#+END_VERSE
」¶

興化贈道侶(廿四首)¶

#+BEGIN_VERSE
「　菩提種子下來深大事因緣善保任明眼宗師親近¶後自能握土變黃金(黎太沖)
#+END_VERSE
」¶

#+BEGIN_VERSE
「　百年一夢轉頭過擾擾勞生可奈何莊子詎煩談物¶化見真不變驗恒河(解岸齊)
#+END_VERSE
」¶

#+BEGIN_VERSE
「　高年好道過溪湄佛法開張喜及時落落山川俱舊¶物春風一拂有華滋(徐華國)
#+END_VERSE
」¶

#+BEGIN_VERSE
「　說玅談玄滯路途算來不是好工夫直言告報英靈¶士拶破虛空笑老胡(吳我英)
#+END_VERSE
」¶

#+BEGIN_VERSE
「　炳煥靈明共有知撥塵見佛問何遲渠無國土如分
<pb:KR6q0406_J_005-0565a>¶曉天上人間更是誰(徐煥國)
#+END_VERSE
」¶

#+BEGIN_VERSE
「　佛法從來如大海魚龍蝦蟹任藏身蓬然風起濤聲¶激舉首鶤鵬化巳神(吳北海)
#+END_VERSE
」¶

#+BEGIN_VERSE
「　屋漏何人見隱微行藏君子審於幾請看一念無生¶處便是心空及第歸(吳六箴)
#+END_VERSE
」¶

#+BEGIN_VERSE
「　華開鐵樹劫先春尊酒何妨適性真侍宴高堂風日¶暖酣歌還問舜何人(吳申之)
#+END_VERSE
」¶

#+BEGIN_VERSE
「　宗風鼎建郭西頭賓主同時不外求春水布帆高掛¶起燈前猶記話綢繆(戎鼎豪)
#+END_VERSE
」¶

#+BEGIN_VERSE
「　乾乾君子法天行夕惕何從悔吝生古佛深山來夢¶想蓮花社裏著君名(戎惕菴)
#+END_VERSE
」¶

#+BEGIN_VERSE
「　生心住相輪迴業無住生心佛祖談識得此心無寸¶土不勞出戶見瞿曇(趙心生)
#+END_VERSE
」¶

#+BEGIN_VERSE
「　靈光獨耀脫根塵西社東關不隔津識得六根清淨¶相全彰父母所生身(徐耀甫)
#+END_VERSE
」¶

#+BEGIN_VERSE
「　靈山慧業阿誰修喜在塵勞話有投學得箕時弓在¶手庖丁何處見全牛(王紹箕)
#+END_VERSE
」¶

#+BEGIN_VERSE
「　魯無君子道焉傳一貫呼來應諾全千古聖經行世¶上怡怡兄弟見先賢(王經魯)
#+END_VERSE
」¶

#+BEGIN_VERSE
「　撐天拄地作高標非柏非松歲不凋佛國有人能識¶此常年扣擊自逍遙(沈柱國)
#+END_VERSE
」¶

#+BEGIN_VERSE
「　畹蘭叢桂見秋春四序風光日日新野馬塵埃無定¶息靜觀只有坐亭人(項桂臺)
#+END_VERSE
」¶

#+BEGIN_VERSE
「　平平大道透長安進步還將退步看佛性如空何漢¶楚江南江北法雲盤(沈逵楚)
#+END_VERSE
」¶

#+BEGIN_VERSE
「　世事如棋著著新古今籠罩幾多人就中明取金剛¶眼一任桃花放早春(戎克生)
#+END_VERSE
」¶

#+BEGIN_VERSE
「　情亡見謝髑髏乾正眼開來法界寬行盡無邊香水¶海普賢毛孔未曾完(陳香海)
#+END_VERSE
」¶

#+BEGIN_VERSE
「　定起靈山待罔明兩人雙掌一時鳴真機嗣後誰端
<pb:KR6q0406_J_005-0565b>¶的想殺當年邵武英(宗嗣武)
#+END_VERSE
」¶

#+BEGIN_VERSE
「　憂患休言入佛遲動心忍性聖賢基一漚便是滄溟¶體雨施雲行莫問誰(徐思海)
#+END_VERSE
」¶

#+BEGIN_VERSE
「　會同宗廟正衣冠赤也何如志久安適越尚存竿禮¶愛舞雩風詠只今看(陸載甫)
#+END_VERSE
」¶

#+BEGIN_VERSE
「　曾聞觀海難為水洵若登山亦小天我有一機明祖¶意須彌頂上浪華旋(楊海若)
#+END_VERSE
」¶

#+BEGIN_VERSE
「　春服何須製暮春杏壇學胍古今新浴乎風矣歸而¶詠受用分明點與人(李艾山)
#+END_VERSE
」¶

答李壹之文學¶

#+BEGIN_VERSE
「　生死本無性迷妄生死興譬如空中華病眼所自見¶彼眼若無病空華何所覓智者善思惟自須祛妄見¶妄見既不起諸疑自冰消於佛所說法便能深諦信
#+END_VERSE
」¶

二問¶

#+BEGIN_VERSE
「　參禪脫生死先務破情關情關打不開參禪沒交涉¶父母及妻孥愛纏非一生欲脫生死人先須厭世相¶厭極情乃疏疏極情自破留情索降伏古今無是事¶譬如人執火去火手不燒執火不肯捨佛亦無方救¶請於眷戀時猛烈一自看自既無生死父母何有哉¶常能作是想即入諸佛道
#+END_VERSE
」¶

示沈逵楚(沈業屠偶心異疾禮師求救師示此偈命自為懺沈遂發願徙業未幾疾瘳卒為善士云)¶

#+BEGIN_VERSE
「　一切眾生性即是諸佛性一切眾生命即是諸佛命¶命命既相同性性同清淨無故損他命自命能無病¶有因必有果佛說如明鏡念念念度生即是諸佛行¶三寶慈悲光暗中能照映常傍佛光行大路甚平正¶人有不忍心賢哉夫子孟愛物得壽考積善有餘慶¶古語篤行之山僧開示竟
#+END_VERSE
」¶
¶
¶

<pb:KR6q0406_J_005-0565c>¶
¶
¶
¶
¶
¶
¶
¶
¶
¶
七會餘錄卷五(終)
<pb:KR6q0406_J_005-0566a>¶

