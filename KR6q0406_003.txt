#-*- mode: mandoku-view; -*-
#+DATE: 2015-08-30 21:51:23.111291
#+TITLE: 牧雲和尚七會語錄
#+PROPERTY: CBETA_ID J26nB184
#+PROPERTY: ID KR6q0406
#+PROPERTY: SOURCE Jiaxing Canon Vol. 26, No. B184
#+PROPERTY: VOL 26
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0406_J_003-0556a> 
#+PROPERTY: JUAN 3

 牧雲和尚七會餘錄卷之三¶
姑蘇西華山秀峰寺門人(行瑋)等編¶

像贊¶

釋迦佛在鹿苑初度憍陳如五尊者圖¶

#+BEGIN_VERSE
「　草座未敷全機已露寶藏打開兩手分付癡哉五人¶別尋道路雖然罕遇克家也為難脫滯貨三七思惟¶已後賺殺好人無數而今別有家風盡大地人一棒¶打來齊度
#+END_VERSE
」¶

釋迦文殊普賢圖(二首)¶

#+BEGIN_VERSE
「　三箇面目是誰圖畫是佛非佛指鹿為馬曰智曰行¶半真半假常作是觀行深般若
#+END_VERSE
」¶

#+BEGIN_VERSE
「　獅子全威踞地象王鼻孔遼天獨有迦文無伴長年¶拱卻雙拳咄誰家灶裡無些火剛待明星眼始穿
#+END_VERSE
」¶

接引佛(二首)¶

#+BEGIN_VERSE
「　腦後圓光誰不有特地為人垂隻手若人道得接手¶句免得癡狂外邊走
#+END_VERSE
」¶

#+BEGIN_VERSE
「　無量光明現指端婆心憶子實悲酸男兒若豁通方¶眼東土西天總一般
#+END_VERSE
」¶

文殊¶

#+BEGIN_VERSE
「　曾為七佛師深達法源底現住清涼山常愛騎獅子¶舉世稱菩薩燒香遙頂禮山僧驀地逢拳頭照面搥¶何故不見道我真文殊無是文殊
#+END_VERSE
」¶

普賢白象¶

#+BEGIN_VERSE
「　法界為身微塵為願覿面難藏普賢妙相象王回顧¶落花紅闊步元來彼此同咄誰在你之毛孔中
#+END_VERSE
」¶

普眼¶

#+BEGIN_VERSE
「　衛佛降魔外寶杵護身符怕喫長粳米不到北俱盧
#+END_VERSE
」¶

觀音(七首)¶

#+BEGIN_VERSE
「　右手執如意左手撥數珠南無觀世音箇事只自知
#+END_VERSE
」¶

又
<pb:KR6q0406_J_003-0556b>¶

#+BEGIN_VERSE
「　十方俱擊鼓十處一時聞圓通無外覓家家觀世音
#+END_VERSE
」¶

又(有善財拱立)¶

#+BEGIN_VERSE
「　從聞思修入三摩地冷暖自知如人飲水所以楊枝¶不辭灑汝
#+END_VERSE
」¶

又¶

#+BEGIN_VERSE
「　菩薩視眾生猶如一赤子赤子若有求菩薩靡有違¶所以道無緣慈力赴群機明月影臨千江水
#+END_VERSE
」¶

#+BEGIN_VERSE
「　證圓通根隨波逐浪獨立鰲頭念輪不放秪因一點¶老婆心下與眾生同悲仰
#+END_VERSE
」¶

#+BEGIN_VERSE
「　過去正法明現前觀自在佛界既不居同塵了無礙¶倒轉鐵船頭撈摝眾生海一彈指震海潮音自甘瞌¶睡真無耐
#+END_VERSE
」¶

#+BEGIN_VERSE
「　十方俱擊鼓槌下全機露十處一時聞圓通不隔塵¶蹉過那一著南無觀世音
#+END_VERSE
」¶

魚籃觀音¶

#+BEGIN_VERSE
「　本來面目非男女相無端向金沙灘頭賣俏被人喚¶作馬郎婦雲鬟高挽玉步輕移悲哉悲哉相逢眼裏¶盡無珠盡看佳人來賣魚
#+END_VERSE
」¶

須菩提¶

#+BEGIN_VERSE
「　問汝解空尊者手中是個甚麼有口不能答我且向¶壁間高掛
#+END_VERSE
」¶

布袋和尚¶

#+BEGIN_VERSE
「　明州市中等個人解開布袋無不有一喚回頭識得¶渠莫待龍華始稽首
#+END_VERSE
」¶

寒山拾得¶

#+BEGIN_VERSE
「　掃帚頭上佛也不容竹筒裏面是物著得大人境界¶只可你知我知乞兒伎倆慣把神嚇鬼嚇往來國清¶寺將謂有奇特阿呵呵自非豐干饒舌至今誰識你¶者二賊
#+END_VERSE
」¶

扇畫十八羅漢過海
<pb:KR6q0406_J_003-0556c>¶

#+BEGIN_VERSE
「　胡僧成隊詣龍宮驀劄收來掌握中把住放行全在¶我看渠別使甚神通
#+END_VERSE
」¶

伏虎羅漢¶

#+BEGIN_VERSE
「　騎者不是僧走者不是虎驀地忽相逢利牙爪可怖¶咄露
#+END_VERSE
」¶

補衲羅漢¶

#+BEGIN_VERSE
「　海印發光扶桑日湧老眼未花針線善用天寒人寒¶大家知有汝忙我閒且自袖手
#+END_VERSE
」¶

閱經羅漢¶

#+BEGIN_VERSE
「　圓月在空何不仰面鑽他故紙驢年夢見咄哉吾友¶老不歇心童子熟睡三昧深深
#+END_VERSE
」¶

初祖達磨讚(四首)¶

#+BEGIN_VERSE
「　特地西來無所長廓然無聖惱梁王趁出石頭城外¶去至今腳下水茫茫
#+END_VERSE
」¶

#+BEGIN_VERSE
「　人心無處覓你向何處指莫怪流支三藏打落當門¶牙齒
#+END_VERSE
」¶

#+BEGIN_VERSE
「　西天到東土曾不會唐言賣弄無底缽嵩山坐九年¶受盡霜雪苦凍得皮骨穿若論直指與單傳便好當¶胸進一拳
#+END_VERSE
」¶

#+BEGIN_VERSE
「　此是東土初祖號曰菩提達磨在西天剪異見破六¶宗卻似多能到金陵被梁武問一言即便話墮因茲¶暗度江兩眉愁不破雖然沒用處也是冷熱貨九載¶嵩山憑獨坐
#+END_VERSE
」¶

天童本師密老和尚(八首)¶

#+BEGIN_VERSE
「　者尊慈也大奇本來面不動而變正顏色不怒而威¶杖子用慣左右未嘗須臾離但見人來便一錐老婆¶心忒煞癡
#+END_VERSE
」¶

#+BEGIN_VERSE
「　坐六處道場接待唯白棒家風老不改立吾宗榜樣¶如雷如霆絕邊絕量天下共知天童和尚
#+END_VERSE
」¶

#+BEGIN_VERSE
「　杖子不拈神情閒暇為鯤為鵬待人自化濟濟兒孫
<pb:KR6q0406_J_003-0557a>¶傳腳下珍重諸方須識這話咄
#+END_VERSE
」¶

#+BEGIN_VERSE
「　描不成畫不就老和尚沒窠臼突出筆尖來何人能¶信受覿面肯承當處處光通透
#+END_VERSE
」¶

#+BEGIN_VERSE
「　短髮樁樁白似雪兀坐剛能守一橛為人為徹打人¶見血倒一說鐵額銅頭任叫屈
#+END_VERSE
」¶

#+BEGIN_VERSE
「　古古怪怪老和尚白棒打人忒無狀家醜如何敢外¶揚只可隨身而供養佛祖立下風誰能窺頂相莫邪¶橫按驗龍蛇千古令行滄海上
#+END_VERSE
」¶

#+BEGIN_VERSE
「　巨靈抬手華山崩金翅劈海毒龍吞生擒活捉箇手¶段盡法那怕無兒孫二十年在鑪錘間左湊右泊難¶為言得皮得髓莫舉著你東我西各一天如王氣宇¶坐當軒來者應須高著眼
#+END_VERSE
」¶

#+BEGIN_VERSE
「　奮獅子全威縱象王高步起家于耕稼陶漁發軔超¶人天佛祖壁立沒人情孤硬無與比以萬言落紙墨¶間斬絕異端以一棒出諍鬥時折衝魔壘三十餘年¶獨當臨濟雷霆轟轟走于世正法眼藏叵耐瞎驢滅¶卻去
#+END_VERSE
」¶

自讚(三首)¶

#+BEGIN_VERSE
「　少小便軟頑出家說大話黑漆皮燈籠要將佛祖跨¶浪走三十年不上又不下雖升臨濟堂棒打最驚怕¶梢頭也學拈豈不成話杷有問臨機答不來往往指¶鹿以為馬誤賺多少人背地裏唾罵揮麈臨風自閒¶暇
#+END_VERSE
」¶

#+BEGIN_VERSE
「　出娘胎來多坎坷面上毫無歡喜相闖入空門無所¶得手裏捏根木拄杖據座為人緣甚薄胸中浩氣且¶倔強該抹佛祖自稱尊其餘那掛眉毛上觸著怒發¶如雷霆野狐鼠子魂俱喪兒孫慎莫瞻禮渠難合頭¶時免惆悵
#+END_VERSE
」¶

#+BEGIN_VERSE
「　黃檗指黑豆藥山透牛皮者漢也奇特效大人所為¶雖傳臨濟宗愛看龍樹論以彼廣大辯發已入骨鈍
<pb:KR6q0406_J_003-0557b>¶極深而研幾妙處心自知語言不及處兩指撚髭鬚
#+END_VERSE
」¶

佛事¶

為滿川老禪下火(川工砌石)¶

硿硿磕磕東疊西疊補缺真言念來不歇此是阿誰¶
滿川老禪老來病至口硬心堅真常流注何變何遷¶
雖然轉身句子不妨與汝道破太白峰高千古在重¶
新放出一雙拳。¶

為無量化主下火(病瞽)¶

舜若多神無身覺觸阿那律陀無目能窺無量禪人¶
真不見如何解請我茶毗參玄士知不知面面相看¶
也大奇丙丁童子來求火燒落虛空兩道眉擲下火¶
炬。¶

為大宇朗石二亡宿下火¶

指云者是大宇大德者是朗石上座一人曾參禪一¶
人但持戒始初各自行末後同一處日炙與風吹面¶
目無向背雖然莫為露地便安居直須超越諸三昧¶
攛下火炬。¶

為雪如禪人下火¶

火柴頭上雪花飛生亦如來死亦如復以杖擊云雪¶
如雪如摸著棒痕須撒手大千隨處好安居。¶

為寄宗禪人下火¶

性空真火性火真空當頭點出赤體通同十方智者¶
皆入此宗寄宗寄宗直須兩腳捎空莫管南北西東。¶

為解副寺下火¶

起龕世間大苦唯生死今古賢愚莫可逃獨有道人¶
能透脫四山相通總逍遙解如上座生緣陽羡落髮¶
天童結社成菴多年若一日放身捨命為眾如為己¶
今者山門不幸失此股肱痛痒相關不勝涕泗雖然¶
生以不生生死以不死死不須末後問行程他家自¶
有通霄路以拄杖擊龕云起。
<pb:KR6q0406_J_003-0557c>¶

舉火云藥王焚本身善財投火聚兩兩逞風流古今¶
稱善美有條攀條無條攀例擲下火炬。¶

為典座古源下火¶

起龕昨晚變生作熟今朝眼閉痰迷果是生死呼吸¶
事黃昏難保聽朝雞雖然如是十方蕩蕩觸目菩提¶
急須移步冷地不可久居。¶

舉炬云古源古源叢林辛苦多年雖然眾口難調要¶
且五味俱全擲火炬云收因結果處一朵火中蓮。¶

為依蓮監院下火¶

起龕歇下身心已七年年年秋月炤龕前而今轉步¶
無依倚剎剎塵塵盡寶蓮。¶

舉火云依監院依監院長興山裏出身長水塘邊了¶
願一雙空手叢林開建雲水往往來來飽粥飽飯念¶
道心堅十載法輪轉末後殷勤送汝行不惜火光¶
重指點擲下火炬。¶

為大光禪人下火¶

大光大光遍界難藏當頭點破善自迴光通身化作¶
金剛燄死去生來也不妨。¶

為慈航師下火¶

雲犀玩月木馬遊春衲僧腳下不帶纖塵火光三昧¶
全身現鼻孔分明搭上唇。¶

為五禪人秉炬¶

揚州純一禪人¶

天地同根萬物一體中不容他死生何處以火炬打¶
圓相云純一上座烈燄光中信步遊江南江北總風¶
流。¶

照湛禪人¶

來不來去不去眉毛眼睛常相對大眾此是甚麼人¶
以火炬拂云把火照面看看看不離當處常湛然覓¶
即知君不可見。
<pb:KR6q0406_J_003-0558a>¶

自然禪人¶

生老病死身金剛堅固體曠劫至今曾無變異還會¶
麼會則一任撒風撒顛不會則一把乾茆火自然無¶
避處。¶

養心盲禪人¶

頂門正眼輝天鑑地真個瞎來超世出世養心養心¶
個時兩腳捎空千聖羅籠不住雖然如是一炬紅光¶
助汝行錦上添花太現成。¶

了凡禪人¶

赤肉團上壁立千仞凡聖死生曾無纖影了上人若¶
如是了可謂了了了時無可了其或未然某上座向¶
冷處著把火去也攛下炬云炤顧眉毛。¶

棲真為能徹禪人火¶

能徹能徹喫水也咽病在心頭如何分雪我因拈棒¶
打骨節保汝通身能大徹驢胎馬腹隨他去人間天¶
上休分別末後殷勤更助汝把火急須撩起便行記¶
取山頭風月。¶

過崑山祗園菴為四維寬公秉炬¶

生死二字是箇縵天網子盡大地人被伊籠罩獨大¶
丈夫漢直下覷透翻為解脫大海出沒無礙去住自¶
由四維寬公發跡錦江間關南北備歷講筵足稱義¶
虎無端走入金粟山撞著個老古錐向命脈上一劄¶
吐氣不得遂爾改聲換調克究己躬末後被東塔破¶
山明兄印破面門灑灑落落林下水邊潛行密用今¶
則報緣謝於祗園全體示真實相向火燄中說法同¶
友共來證明大眾且道伊還有不了底事麼擲火炬¶
云將此身心奉塵剎是則名為報佛恩。¶

住破山寺為尊證鄰虛老師秉炬(師楚中人)¶

金粟會裏相逢不覺于今廿載一缽孤雲野鶴翛然¶
獨遊方外於戒憑師作證於法以我為尊遠白維楊
<pb:KR6q0406_J_003-0558b>¶
直來琴水八十行腳大端克肖古人不掛寸絲迥出¶
今時行履同流敬仰叢席知名今則告寂南闕移龕¶
北岫末後特為舉揚助把性空真火請就火光三昧¶
撒手歸真踏破大千死生遊戲大眾且道真歸何處¶
攛火炬云此去漢陽不遠。¶
¶
¶
¶
¶
七會餘錄卷三(終)¶

安座¶

那伽常在定無有不定時生與去來紿是閒名字¶
惟我祗園姪生死親證此既此全身沒後露全機¶
便是雙林為人句。¶

封龕¶

遍界不曾藏為甚要遮掩透過師關順逆皆方便¶
祗姪和尚生身闔閣之中盧頂上二十餘年¶
撐一隻斷頭船子不著彼岸不住中流還¶
接仝類悉濟苦河登道一女中丈夫僧中麟¶
鳳是故近者悅遠者來今畢其能事覿體掃真面目¶
儼在只是不許時人容易窺覷大眾莫怪老僧瞞汝¶
去也卓拄杖云封。
<pb:KR6q0406_J_003-0558c>¶

