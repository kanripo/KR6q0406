#-*- mode: mandoku-view; -*-
#+DATE: 2015-08-30 21:51:23.200621
#+TITLE: 牧雲和尚七會語錄
#+PROPERTY: CBETA_ID J26nB184
#+PROPERTY: ID KR6q0406
#+PROPERTY: SOURCE Jiaxing Canon Vol. 26, No. B184
#+PROPERTY: VOL 26
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0406_J_006-0566a> 
#+PROPERTY: JUAN 6

 牧雲和尚七會餘錄卷之六¶
姑蘇西華山秀峰寺門人(行瑋)等編¶

偈(下)¶

偈拈五公案¶

洞山寒暑¶

#+BEGIN_VERSE
「　一番熱了一番寒開眼何人識定盤將謂洞山多伎¶倆元來一問坐頭乾
#+END_VERSE
」¶

仰山明珠¶

#+BEGIN_VERSE
「　山寺相逢打葛藤明珠傾出可憐生羅紋結角難收¶拾賓主雙雙放手行
#+END_VERSE
」¶

香嚴擊竹¶

#+BEGIN_VERSE
「　多虛少實喜開言那識唇皮佛祖源擊著竹頭心便¶痛從今父母不為冤
#+END_VERSE
」¶

華林鐘樓¶

#+BEGIN_VERSE
「　平地坑人老古錐鐘樓磕破也希奇者僧可惜朦朧¶去不解翻身摸兩眉
#+END_VERSE
」¶

雲門胡餅¶

#+BEGIN_VERSE
「　一枚胡餅口頭來慚愧雲門手腳呆只為當時難劈¶破至今咬嚼賺嬰孩
#+END_VERSE
」¶

臨安山雙林寺八詠¶

驪珠峰¶

#+BEGIN_VERSE
「　晃晃神珠夜半明驪龍穩睡海光清阿誰性命渾無¶顧奪向峰頭照客行
#+END_VERSE
」¶

鰲魚峰¶

#+BEGIN_VERSE
「　鰲魚立處即峰巔吐霧興雲怪石邊忽逞神通翻八¶極等閒無處覓青天
#+END_VERSE
」¶

雲筆峰¶

#+BEGIN_VERSE
「　孤峰雲外聳精神一筆尖尖豈不真時向虛空書祖¶意橫拈只待箇中人
#+END_VERSE
」¶

天掌峰
<pb:KR6q0406_J_006-0566b>¶

#+BEGIN_VERSE
「　天外峨峨萬仞峰解施擒縱驗蛇龍長風一陣群狐¶走五指金毛已露蹤
#+END_VERSE
」¶

峨眉峰¶

#+BEGIN_VERSE
「　峨眉山月十分幽無限清光遠近收公案現成誰薦¶取夜明簾外是三秋
#+END_VERSE
」¶

瀉玉巖¶

#+BEGIN_VERSE
「　劈面飛來盡冷煙無風自激勢凌然直看界破青山¶色未許時人過那邊
#+END_VERSE
」¶

且歇亭¶

#+BEGIN_VERSE
「　莫問青山路淺深四簷盡是好雲林途中家舍無相¶遠雙足何妨此一停
#+END_VERSE
」¶

浣雲池¶

#+BEGIN_VERSE
「　山池在地接天文終古閒閒盪白雲深淺不須探竹¶杖從他舒卷傲斜曛
#+END_VERSE
」¶

雙林後八詠¶

驪珠峰¶

#+BEGIN_VERSE
「　鎮海明珠世不無寒光炯炯照山湖等閒盡向驪龍¶索叉手峰頭也大孤
#+END_VERSE
」¶

鰲魚峰¶

#+BEGIN_VERSE
「　鰲魚誰釣碧峰頭問著山僧笑不休閒把烏藤施一¶頓通身踊躍海山浮
#+END_VERSE
」¶

天掌峰¶

#+BEGIN_VERSE
「　碧落何人一掌擎虛空遭摑也曾驚從來未肯低垂¶手直指時流向上行
#+END_VERSE
」¶

峨眉峰¶

#+BEGIN_VERSE
「　峨眉山色在天西翠掃寒空莫與齊換斗移星誰好¶手大人境界普賢知
#+END_VERSE
」¶

雲筆峰¶

#+BEGIN_VERSE
「　不動毫芒掃白雲遍空霞彩已成文當頭更點摩醯¶眼此筆神奇世罕聞
#+END_VERSE
」
<pb:KR6q0406_J_006-0566c>¶

瀉玉巖¶

#+BEGIN_VERSE
「　水出高巖也大奇轟轟直下醒群機盡言是玉爭題¶賞明眼師僧認取伊
#+END_VERSE
」¶

浣雲池¶

#+BEGIN_VERSE
「　青山深處浣雲池不拒雲來颺綠漪打洗一番飛出¶去峰頭變幻更新奇
#+END_VERSE
」¶

且歇亭¶

#+BEGIN_VERSE
「　橫擔楖桌入千峰腳底煙雲似不窮途路恐君多氣¶急相攜一息此亭中
#+END_VERSE
」¶

元旦答戈莊樂居士見贈(四首)¶

#+BEGIN_VERSE
「　松梢微月夜來懸臘月梅花信已傳重對當年舊居¶士一時敗露指頭禪
#+END_VERSE
」¶

二¶

#+BEGIN_VERSE
「　白棒拈來在手傍可中消息任渠參打教徹骨虛空¶碎是北何曾喚作南
#+END_VERSE
」¶

三¶

#+BEGIN_VERSE
「　新年舊歲無他法捉敗瞿曇手段高七尺單前天大¶曉阿誰寱語尚刀刀
#+END_VERSE
」¶

四¶

#+BEGIN_VERSE
「　黃是泥兮白是石透明句意乃英豪君看多少參玄¶客門外營生亦太勞
#+END_VERSE
」¶

題毛子九居士寶月堂¶

#+BEGIN_VERSE
「　頂門突出摩醯眼亙古亙今常照徹軒窗炯炯淨無¶塵如淨琉璃含寶月
#+END_VERSE
」¶

贈邵子階居士¶

#+BEGIN_VERSE
「　大千坐斷當人體豈特瞿曇與夫子階級從教不必¶登萬物皆備於我矣
#+END_VERSE
」¶

示陳伯倫居士¶

#+BEGIN_VERSE
「　安居享閒福濁世結清緣欲會歸根旨須參面壁禪
#+END_VERSE
」¶

贈明幻開士
<pb:KR6q0406_J_006-0567a>¶

#+BEGIN_VERSE
「　秋月水中現春花鏡裏開何人能好手移取供如來
#+END_VERSE
」¶

看靈隱投香人轉輪藏¶

#+BEGIN_VERSE
「　玲瓏大寶藏要轉即便轉全半若為分順逆皆方便
#+END_VERSE
」¶

二¶

#+BEGIN_VERSE
「　聚沙為佛塔皆已成佛去未諳作者機把拽等游戲
#+END_VERSE
」¶

示修學(七首)¶

#+BEGIN_VERSE
「　山秀石蘊玉川媚淵藏珠當陽一擊出日用本無餘
#+END_VERSE
」¶

二¶

#+BEGIN_VERSE
「　道情日以重世念日以輕精勤學佛士輕重自然明
#+END_VERSE
」¶

三¶

#+BEGIN_VERSE
「　魚龍在水時流泉乃為命鹹淡誠自知修行則為正
#+END_VERSE
」¶

四¶

#+BEGIN_VERSE
「　湛兮似或存攬之不能竭從源而入流呼秦時𨍏轢
#+END_VERSE
」¶

五¶

#+BEGIN_VERSE
「　大千海中漚山河一點雪夜半日輪紅都來無處覓
#+END_VERSE
」¶

六¶

#+BEGIN_VERSE
「　佛生無異相凡聖本來同一念自怡悅廓然生死空
#+END_VERSE
」¶

七¶

#+BEGIN_VERSE
「　江南與江北去歲與今年莫將己躬事孤負腳頭邊
#+END_VERSE
」¶

示道侶(五首)¶

#+BEGIN_VERSE
「　人生富貴草頭露知足隨緣樂自全淡飯一餐佛一¶句看來便是地行仙
#+END_VERSE
」¶

二¶

#+BEGIN_VERSE
「　相逢何故說修行信得修行佛易成八萬四千毛孔¶裏時時常放佛光明
#+END_VERSE
」¶

三¶

#+BEGIN_VERSE
「　人生老少日波波但得安閒得福多捏定數珠常不¶放河沙諸佛手中過
#+END_VERSE
」¶

四¶

#+BEGIN_VERSE
「　白髮堆堆勤問道紅塵勃勃不干懷西來祖意眉毛
<pb:KR6q0406_J_006-0567b>¶下剔起無煩去望崖
#+END_VERSE
」¶

五¶

#+BEGIN_VERSE
「　世間之疾起軒岐歷劫沉痾唯佛醫手到病除生死¶盡依然還汝舊鬚眉
#+END_VERSE
」¶

偶頌(二首)¶

#+BEGIN_VERSE
「　掣電之機疾似風當機徒自眼迷蒙曾無朕跡容人¶覷火燄生憎太末蟲
#+END_VERSE
」¶

#+BEGIN_VERSE
「　將蝦釣鱉鱉走入甕打破甕來看元來是口鐘
#+END_VERSE
」¶

過湛虛戒徒靜室¶

#+BEGIN_VERSE
「　孤村寂寂一精廬經歲悠然道者居課畢得閒門外¶立石橋流水自如如
#+END_VERSE
」¶

贈姚心泉居士¶

#+BEGIN_VERSE
「　一種清涼智慧泉自心流出日涓涓兒孫受用曾無¶竭贏得緇林潤福田
#+END_VERSE
」¶

寄贈蝶齋居士¶

#+BEGIN_VERSE
「　芸芸萬物本同根摩詰曾談不二門栩栩蘧蘧觀物¶化秋風一雁過江村
#+END_VERSE
」¶

贈見我居士¶

#+BEGIN_VERSE
「　水中明月鏡中花歷歷分明手莫遮識得我身同幻¶相頂門隻眼耀塵沙
#+END_VERSE
」¶

崑山祇園菴謁肇心禪師¶

#+BEGIN_VERSE
「　古塔青山立下風祇園大路一溪通有田門外拈鋤¶钁百丈清風在此中
#+END_VERSE
」¶

題𠁼庵贈古竺師¶

#+BEGIN_VERSE
「　一點一點又一點點出摩醯眼洞然有人來向菴中¶問便好當胸與一拳
#+END_VERSE
」¶

虎丘禮隆祖塔(祖為人柔易佛果禪師曾稱為瞌睡虎)¶

#+BEGIN_VERSE
「　爪牙曾展此峰頭虎坐耽耽莫敢儔千古知恩誰個¶是空階落葉響深秋
#+END_VERSE
」¶

示眾道侶坐月生公講臺
<pb:KR6q0406_J_006-0567c>¶

#+BEGIN_VERSE
「　月上疏松石已寒勝游難再且盤桓清光觸處隨人¶領莫被生公說法瞞
#+END_VERSE
」¶

重過大悲菴紀事¶

#+BEGIN_VERSE
「　到門雨也出門晴喫飽齋時歡喜生前歲分明似今¶日大悲院裏話須行
#+END_VERSE
」¶

雨窗望萬松書院有乞書七佛偈者¶

#+BEGIN_VERSE
「　萬松纏繞薜蘿新帶雨通身似甲鱗七佛無言何有¶偈不如參取面前人
#+END_VERSE
」¶

示瞻禮大悲像者¶

#+BEGIN_VERSE
「　一身左右分千手手手分明有眼開合掌勞生休錯¶過悲雲一點此中來
#+END_VERSE
」¶

贈文昇禪德掩關¶

#+BEGIN_VERSE
「　春風樹上鳥綿蠻遠水深村宛在山放下萬緣無個¶事相期直透祖師關
#+END_VERSE
」¶

送中山老禪住山¶

#+BEGIN_VERSE
「　側看成峰橫是嶺中間突兀是中山中山今去山中¶住行住應須不出山
#+END_VERSE
」¶

示三如上座¶

#+BEGIN_VERSE
「　筆墨現成書個字卻非平仄可商量知音何待重為¶舉體露金風宇宙涼
#+END_VERSE
」¶

示德初新學¶

#+BEGIN_VERSE
「　塵中局促千般累物外清閒一味高黃面瞿曇圓萬¶德最初一步甚堅牢
#+END_VERSE
」¶

示行喜道人¶

#+BEGIN_VERSE
「　喜捨慈悲是佛心修行不必向他尋世緣截斷身清¶淨便入如來功德林
#+END_VERSE
」¶

示超因新學¶

#+BEGIN_VERSE
「　超出塵凡業海空正因本具自靈通拈香擇火朝還¶暮佛地清涼好用功
#+END_VERSE
」¶

示明璉新學
<pb:KR6q0406_J_006-0568a>¶

#+BEGIN_VERSE
「　世間金玉非為貴有福來生三寶家目秀眉清求佛¶慧及時好學妙蓮華
#+END_VERSE
」¶

送禪人之昭陽¶

#+BEGIN_VERSE
「　江南江北一般天撩起袈裟沒半邊佛祖一機言外¶薦相逢誰個問生緣
#+END_VERSE
」¶

贈駕六居士¶

#+BEGIN_VERSE
「　六根未具大用全彰騎聲蓋色坐斷十方
#+END_VERSE
」¶

示蓮生禪人(二首)¶

#+BEGIN_VERSE
「　蓮花有種性乃在淤泥中時節忽然彰花開佛面同
#+END_VERSE
」¶

二¶

#+BEGIN_VERSE
「　蓮花有生性突起覆清漣未出水如何馨香毛孔邊
#+END_VERSE
」¶

寄友(二首)¶

#+BEGIN_VERSE
「　唯有修行力能開世結纏眾境不為動火宅生青蓮
#+END_VERSE
」¶

二¶

#+BEGIN_VERSE
「　隨流認得性何喜復何憂欲窮千里目更上一層樓
#+END_VERSE
」¶

禪人求示省親(二首)¶

#+BEGIN_VERSE
「　世間骨肉最為親生死誰知愛作因有子出家知報¶本修行不必問他人
#+END_VERSE
」¶

二¶

#+BEGIN_VERSE
「　人身難得法難求各顧前程趁早修佛性本來同具¶足當人只欠一回頭
#+END_VERSE
」¶

示柯敬明居士¶

#+BEGIN_VERSE
「　居塵能好道佛種自多生觸處期無昧心花定發明
#+END_VERSE
」¶

弘卓從徑山歸示之¶

#+BEGIN_VERSE
「　雙徑春常雪歸來已夏天黃鶯啼綠樹好聽句中玄
#+END_VERSE
」¶

示沈秉成¶

#+BEGIN_VERSE
「　諸佛智慧門皆以信得入利劍擲虛空無論及不及
#+END_VERSE
」¶

示仲先¶

#+BEGIN_VERSE
「　天地未開關元來有物先而今何處見臘盡是新年
#+END_VERSE
」¶

示善修上人(修暗目)
<pb:KR6q0406_J_006-0568b>¶

#+BEGIN_VERSE
「　昔年曾向山中住而今在外念山中真機一點非明¶暗山外山中觸處通
#+END_VERSE
」¶

示延慶寺朗空大德¶

#+BEGIN_VERSE
「　繞寺無非功德水開門疑對室羅城道人中夜修禪¶觀朗月當空萬象明
#+END_VERSE
」¶

示金淨茂¶

#+BEGIN_VERSE
「　腳頭有路莫能遮踏去何分正與斜寧海到山三百¶里須知步步不離家
#+END_VERSE
」¶

吳萃凡為亡母乞偈¶

#+BEGIN_VERSE
「　蓼蓼為莪卻是蒿從來孝子念劬勞定盤星在何嘗¶動會得高堂直下超
#+END_VERSE
」¶

示趙復初¶

#+BEGIN_VERSE
「　佛海無涯人莫測千波競起水嘗清戒香忍鎧能披¶服高蹈無為寂樂城
#+END_VERSE
」¶

示陳越萃¶

#+BEGIN_VERSE
「　結伴南來禮普陀心期渡海泛鯨波普門為示真消¶息攔住中途念薩訶
#+END_VERSE
」¶

示超珍(字護心)¶

#+BEGIN_VERSE
「　家珍曠劫本靈明日用忙忙墮六情幸有聖賢留樣¶子修行無過護心城
#+END_VERSE
」¶

示超進(字堅向)¶

#+BEGIN_VERSE
「　佛祖共談精進法要在堅持歲月深似箭離弦無返¶勢坐看步步踏黃金
#+END_VERSE
」¶

示超質(字中篤)¶

#+BEGIN_VERSE
「　世間最愛實頭人莫把虛花當了真諸行無常蹔時¶事快須體會本來身
#+END_VERSE
」¶

示智超上人¶

#+BEGIN_VERSE
「　五度如盲手夜捫金剛正眼智為根一超直入三摩¶地柳岸桃林解脫門
#+END_VERSE
」¶

示修慧上人
<pb:KR6q0406_J_006-0568c>¶

#+BEGIN_VERSE
「　紅塵滾滾眼前來一念無生便掃開妙慧本然修更¶好倒騎木馬上天台
#+END_VERSE
」¶

示心月姪禮華嚴¶

#+BEGIN_VERSE
「　青山綠水大毗盧十萬長文一字無說甚繫驢枯木¶橛吸乾香海是工夫
#+END_VERSE
」¶

示北來尼果妙¶

#+BEGIN_VERSE
「　北京到此三千里南方佛法問如何本來佛性都平¶等會得同超生死河
#+END_VERSE
」¶

贈趙磐石¶

#+BEGIN_VERSE
「　父子相傳筆頭訣貌吾臨濟眾兒孫一條白棒遍天¶下面面看來恰似真
#+END_VERSE
」¶

示修野上人¶

#+BEGIN_VERSE
「　佛法平常用操持莫遠求鐘聲披衲起踢著腳尖頭
#+END_VERSE
」¶

示承宇道人¶

#+BEGIN_VERSE
「　大事明歷歷不用更承當若問功夫去天寒有早霜
#+END_VERSE
」¶

納涼¶

#+BEGIN_VERSE
「　鹽官扇子只空忙赤日當空午睡妨五月松風果無¶價坐來石上得新涼
#+END_VERSE
」¶

題盧舍菴¶

#+BEGIN_VERSE
「　山光時遶座湖水日當門盧舍如來面元來觸處尊
#+END_VERSE
」¶

寄乾象大惠¶

#+BEGIN_VERSE
「　在天成象地成形上下元來盡可名象帝之先名甚¶麼踏翻大地任橫行
#+END_VERSE
」¶

秋谷禪人乞語¶

#+BEGIN_VERSE
「　法語手中出語成忘卻手秋谷音禪人還見老僧否
#+END_VERSE
」¶

示天信善士¶

#+BEGIN_VERSE
「　淤泥嘗見吐蓮花在俗修行也不差但具信心思近¶佛僧來須飲趙州茶
#+END_VERSE
」¶

佛誕¶

#+BEGIN_VERSE
「　四月初八佛出首週行大作獅子吼雖然驚動世間
<pb:KR6q0406_J_006-0569a>¶人眉毛箇箇還依舊
#+END_VERSE
」¶

示法清表德¶

#+BEGIN_VERSE
「　修行耐久不須忙日用時時自審詳古佛一尊休遠¶覓六根嘗放白毫光
#+END_VERSE
」¶

觀筍勉禪者¶

#+BEGIN_VERSE
「　托種分明只在泥初生未肯把頭低薰風有意來吹¶長不待秋深老輩齊
#+END_VERSE
」¶

示融通上人¶

#+BEGIN_VERSE
「　慈水到嘉禾計程六百里步步不由人腳頭乃自舉
#+END_VERSE
」¶

示魯文上人¶

#+BEGIN_VERSE
「　普天正大熱吾子何遠來殿閣喜涼風吹人毛孔開
#+END_VERSE
」¶

開一法孫展綾乞書¶

#+BEGIN_VERSE
「　一尺綾幾箇字黑白分好醜至尋道理求文義未動¶筆是何意箇中人思繪事
#+END_VERSE
」¶

過拂水嵒東菴示禪者(五首)¶

#+BEGIN_VERSE
「　秋花滿庭芳細視曾無色此中意何如問取峰頭石¶(性空)
#+END_VERSE
」¶

#+BEGIN_VERSE
「　看花亦有道冷艷讓庭梅嗅著幽香也春風鼻子開¶(道梅)
#+END_VERSE
」¶

#+BEGIN_VERSE
「　真妄兩俱非有何真可悟撒手出重關大方堪獨步¶(悟真)
#+END_VERSE
」¶

#+BEGIN_VERSE
「　結社依青嶂安身在白雲峰頭持一片此樂世無聞¶(自樂)
#+END_VERSE
」¶

#+BEGIN_VERSE
「　寶藏人同具生生莫可窮要知真受用只在力行中¶(無盡)
#+END_VERSE
」¶

酬馮竇伯問¶

#+BEGIN_VERSE
「　六合古茫茫人物何時已智者了生性坐觀一笑已¶先佛妙菩提莊嚴世無比岷江觴水鍾華嶽簣土累¶但堅一念信自徹三車旨寶山期必登乾城非可恃¶佛祖證無生隨世說有始朗然大覺中無非亦無是
<pb:KR6q0406_J_006-0569b>¶日用甚彰明君聽我垂示
#+END_VERSE
」¶

送慧山三專使¶

#+BEGIN_VERSE
「　腰包特特隔江來歸去葵榴已盛開但盡凡心無聖¶解便知明鏡亦非臺(豈凡)
#+END_VERSE
」¶

#+BEGIN_VERSE
「　長江千里浪滔滔春盡飛花點客袍扣我南來今復¶轉重行舊路莫言勞(復如)
#+END_VERSE
」¶

#+BEGIN_VERSE
「　紫燕黃鸝正弄聲青梅玉版亦生成闍黎將命來何¶遠且坐南軒賞物情(徵已)
#+END_VERSE
」¶
¶
¶
¶
¶
¶
¶
¶
¶
¶
¶
¶
七會餘錄卷六(終)